surm.. m Q. oun'rum ms. 1. 85

ipsum, neque in nos conviciis esse temperaturos: nam qui pudo·
rem consumserunt, quid loquantur aut faciant parum pensi habent,
‚dum cupitis potiantur. 2. Sed illi quidem, si bene vos novi, The-
bani, spe sua egregie falsi, dignum virtute vestra Graecorumque
moribus responsum ad Macedonem referent: vos autem ad ea,
quse nunc agenda sunt, animum diligenter advertite: 3. nam
vestrorum quoque negotiorum summam nunc agi ipsis rerum argu-
mentis ostendemuS, non verborum praestigiis, quibus isti vereri
se dicunt ne capiamini. 4. Sed quando sic pro vobis sunt soliciti,
ponant metum, nihil faciemus quo eloquentiores videamur: malam⁷
quandoque causam adjuvit facundia: ubi nudam veritatem spectari
¹dicentis interest, verba nemo prudens appendit. 5. Nec de Phi-
lippo laboramus: sit sane per nos qualem isti fingunt: sit etiam
pulcher, eloquens, atque adeo in conviviis etiam hilaris: nam et
hinc eum commendavere quidam 3 adeo inanem verae gloriae sate-
bantur. 6. Ceterum legatos ejus miror ea civitati nostrae coram
vobis· objecisse, quae si crimina sunt, non magis Atheniensibu8‚
quam Thebanis, defendenda esse, in confesso est: popularis enim
status incommoda exagitant: quae licet non ignoremus utrique,
tamen regio dominatui merito praeferimus. ’1 . Atqui illi sic locuti-
sunt, tanquam in circulis et conviviis Macedonum adulatione gra-
tiam quaererent: non apud liberam civitatem officio legatorum
fungerentur. 8. Scimus quidem regum regiorumque mancipiorum
adversus gentes urbesque liberas pertinacia odia: et simpliciter
fecerunt isti, qui detegunt: sed eo magis annitendum nobis est,
Thebani, nt jura legesque nostras tueamur. 9. Et optandum
inprimis esset, ut qui rempublicam attigerunt, iis unum idemque
pulcherrimum certamen foret, quinam rectius civitati suoe consu-
· lerent‚ aut consulta exequerentur: nemo communia commoda
posthaberet privatis: nemo acciperet munera: nemo istorum ex-
emplo patriam Philippo proderet. 10. Verum, Thebani, nulli
unquam non civitati mod0, sed etiam homini, integra perfectaque
felicitas obtigit: beatissimus babetur, cujus fortuna minimum ex
adverso trahit. 11. Malos autem nobis cives esse neminem fugit:
ne vos quidem caruistis, aut caretis, Thebani: nam sine eo esset,
non jam Elateae Philippus libertati nostrae plagas tenderet: sed de
regno Macedoniae nobiscum decertaret. 12. Habemus tamen et
bonos: eosque plures, malis, et potiores. Argumentum poscis?
liberi sumus: non servimus Philippo, sicut tu, Python, Byzantios

